Asp.Net Core ile Full Stack E-Ticaret Uygulaması
Uygulamaya Genel Bakış
Uygulama çok geniş kapsamlı bir E-Ticaret uygulamasıdır. Kullanıcılar siteye girerek Anasayfadaki ürünleri görebilir, ürün detaylarına gidebilir veya kategori menüsünden ilgili kategorilerdeki ürünlere ulaşabilir. Bunlar dışında siteye kayıt olabilir, giriş yapabilir hatta şifresini unutursa "Şifremi Unuttum" bölümünden şifresini değiştirebilir.

Bu projeyi geliştirirken benim en çok zamanımı alan kısım Admin Paneli kısmıdır. Sadece Admin panelini kodlamam yaklaşık 1 ay sürdü. Admin Paneli kısmında admin rolüne sahip kullanıcı Ürün, Kategori, Kullanıcı ve Rol kısımlarına veri ekleme, silme, güncelleme gibi işlemleri rahatlıkla yapabilir. Uygulamanın nasıl bir yazılım mimarisi ile geliştirildiği ve nasıl kullanılacağı aşağıda verilmiştir.

Front-End
Uygulamanın Front-End kısmı HTML, CSS, JavaScript, jQuery ve Bootstrap 5 yazılım dilleri ile geliştirildi.

Back-End
Uygulamanın Back-End kısmında tüm VTYS (Veri Tabanı Yönetim Sistemi) de standart haline gelmiş SQL dili kullanıldı. Ancak Veritabanı sorgu yönetiminde .Net Core ile birlikte gelen Entity Framework aracındaki Linq sorguları ile işlemler gerçekleştirildi.

Asp.Net Core Konu Başlıkları
Generic Repository Pattern
Unit Of Work Design Pattern
Entity Framework Core
Fluent Api
Fluent Validation
Dependency Injection
Asp.Net Core Identity
Web Api (Get-Post-Delete-Put)
Web Api DTO (Data Transfer Object)
Web Api Cors (Cross-Origin Resource Sharing)
Web Api
API (Application Programming Interface) kısmında Web katmanındaki gibi, Business (İş) katmanındaki metotlar çağrılarak GET (Verileri Almak), POST (Verileri Kaydetmek), DELETE (Verileri Silmek) ve PUT (Verileri Güncellemek) gibi standart işlemler yapıldı.

Apideki bu bilgilere başka bir Front-End programlama dilinden ulaşmak için (JavaScript gibi) CORS (Cross-Origin Resource Sharing) politikasını, projenin Startup katmanında yeni bir Policy (politika) ekleyerek yasakları kaldırdım. Eğer bunu yapmamış olsaydık Api katmanına JavaScript üzerinden erişim sağlayamazdık.

Uygulamayı Çalıştırmak
Projeyi sıfırdan çalıştırmak için ilgili dosyaları indirip açtıktan sonra yapılması gereken ilk işlem Veritabanı bağlantısıdır. Veritabanı bağlantısı shopapp.webui > aspsettings.json > ConnectionStrings > MsSqlDesktopConnection adresi üzerinde yer alıyor. Bu veritabanı adresinin veritabanına iletildiği kod satırı ise shopapp.webui > Startup > ConfigureServices içerisinde yer almaktadır. Bu adresi istediğiniz gibi düzenleyip bağlantı sağlayabilirsiniz.

Ben bu bağlantıyı MsSql veritabanı ile yaptım, eğer sizin bilgisayarınızda MsSql veritabanı yoksa uygulama veritabanına bağlanamayacak ve hata verecektir. Eğer uygulamayı başka bir veritabanında çalıştırmak istiyorsanız (MySql gibi) shopapp.webui ve shopapp.data katmanlarındaki Migrations klasörünü silip yeni bir Migration oluşturmanız gerekir, tabii bunu yapabilmeniz için de Asp.Net Core bilgisine sahip olmanız gerekmektedir.
